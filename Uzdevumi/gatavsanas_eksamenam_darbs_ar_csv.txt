Situācijas apraksts:
Jums ir dots fails busstops.csv, kas satur informāciju par autobusu pieturām Latvijā. Fails ietver tādas kolonnas kā pieturas nosaukums (Stop_name), novads (County), iela (Street), ceļa puse (Road_side) un ģeogrāfiskās koordinātas (Latitude, Longitude).
Jūsu uzdevums ir izveidot Python programmu, kas veic datu analīzi, secīgi izpildot visus norādītos uzdevumus.

Uzdevumi (kopā 16 punkti):
1. Datu ielāde un sagatavošana (2 punkti)
Izveidojiet programmu, kas nolasa datus no busstops.csv faila. Pārliecinieties, ka tiek pareizi nolasīti latviešu alfabēta burti. Saglabājiet datus sarakstā, kur katrs elements ir vārdnīca (dictionary), kas ataino vienu pieturu.
2. Datu filtrēšana (3 punkti)
No visiem ielasītajiem datiem atlasiet (nofiltrējiet) tikai tās pieturas, kas atrodas Ogres novadā (kolonna County). Saglabājiet rezultātu jaunā sarakstā.
3. Kārtošana un datu atlase (4 punkti)
Iegūto Ogres novada pieturu sarakstu sakārtojiet alfabētiskā secībā pēc pieturas nosaukuma (kolonna Stop_name). Pārskatāmi izdrukājiet konsolē tikai šo pieturu nosaukumus un ielu, kurā tās atrodas (kolonna Street). Ja iela nav norādīta, pieņemiet to kā tukšu lauku.

Paredzamās izvades piemērs:
Ābelītes - J.Čakstes prospekts
A. Pumpura iela - Andreja Pumpura iela
A. Pumpura iela - Andreja Pumpura iela
... (pārējās pieturas alfabētiskā secībā)

4. Agregēšana (Saskaitīšana) (3 punkti)
Izmantojot iepriekšējā solī iegūto Ogres novada pieturu sarakstu, saskaitiet un izdrukājiet, cik no tām atrodas ceļa labajā pusē (Labā) un cik kreisajā pusē (Kreisā).

Paredzamās izvades piemērs:
Ogres novadā pieturas ceļa labajā pusē: [skaits]
Ogres novadā pieturas ceļa kreisajā pusē: [skaits]

